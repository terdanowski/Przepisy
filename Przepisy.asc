# Sznycel wiedeński

W Polsce sznycel po wiedeńsku podaje się z sadzonym jajkiem.

# Składniki:
60 dag mięsa z szynki, schabu...

4 jajka do smażenia

2-3 jajka do panierowania bułka tarta

3 łyżki masła do smażenia 

szczypiorek

kawałeczki cytryny

# Wykonanie:
Mięso po oczyszczeniu i opłukaniu pokroić w poprzek włókien na 4 porcje. 
Rozbić tłuczkiem i uformować zgrabne kotlety. Najpierw posolić, popieprzyć, 
następnie oprószyć mąką i zanurzyć w miseczce z jajkiem a potem w bułce tartej.

Piekarnik nagrzać do temperatury 180° C.
Na patelni rozgrzać masło i smażyć kotlety z każdej strony na złoty kolor. 
Każdy po wyjęciu przekładać do naczynia żaroodpornego, podlać łyżeczką wody. 
Na każdym kotlecie położyć po kawałeczku masła, przykryć przykrywką i wstawić 
do piekarnika na 8 minut.

W tym czasie  usmażyć 4 jajka sadzone. Mięso wyjąć z piekarnika przełożyć na talerze. 
Na każdym sznyclu położyć jajko, kawałeczek zamrożonego masła i cząstkę cytryny. Posypać 
szczypiorkiem i podać z marchewką glazurowaną w miodzie z imbirem.

